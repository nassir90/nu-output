<!DOCTYPE HTML>
	<head>
		<title>An tEarrach Thiar le Máirtín Ó Direáin</title>
		<meta charset='UTF-8'/>
		<link rel='stylesheet' href='/simple.css'/>
	</head>
	<body>
		
<h1>An tEarrach Thiar le Máirtín Ó Direáin</h1>
<img style="float: right; padding: 40px;" width="300" height="300" src="doc/irish/inis-mor.jpg"></img>
<p>An tEarrach Thiar<br />
Fear ag glanadh cré<br />
De ghimseán spáide<br />
Sa gciúnas shéimh<br />
I mbrothall lae:<br />
Binn am fhuaim<br />
San Earrach thiar.  </p>
<p>Fear ag caith eamh<br />
Cliabh dhá dhroim,<br />
Is an fheamainn dhearg<br />
Ag lonrú<br />
I dtaitneamh gréine<br />
Ar dhuirling bháin.<br />
Niamhrach an radharc<br />
San Earrach thiar.  </p>
<p>Mná i locháin<br />
In íochtar diaidh-thrá,<br />
A gcótaí craptha,<br />
Scáilí thíos fúthu:<br />
Támh-radharc síothach<br />
San Earrach thiar.  </p>
<p>Toll-bhuillí fanna<br />
Ag maidí rámha<br />
Currach lán éisc<br />
Ag teacht chun cladaigh<br />
Ar ór-mhuir mhall<br />
I ndeireadh lae;<br />
San Earrach thiar.  </p>
<h2>Eolas faoin Direánach</h2>
<p>Scríobh Máirtín Ó Direáin an dán seo.</p>
<h3>A shaol</h3>
<ul>
<li>Rugadh agus tógadh é ar Inis Mór, Oileáin Árann sa bhliain 1910.</li>
<li>D’aistrigh sé go cathair na Gaillimhe i 1928 agus chaith se deich mbliana ag obair in Árd Oifig an Phoist ann.</li>
<li>Sa bhliain 1938, tar éis an deich mbliana, tháinig sé chun cónaí i mBaile Átha Cliath.
Níor mhaith leis bheith ina chónaí sa chathair, cheap sé gurbh áit doicheallach é.</li>
<li>Is téama mór ina chuid filíochta é an saol síochánta simplí ar Árainn.</li>
<li>Fuair sé bás i mBaile Átha Cliath i 1988.</li>
</ul>
<h3>A Shaothair</h3>
<ul>
<li>Scríobh se an dán 'Faoiseamh a Gheobhadsa'.
Tá sé an-chosúil leis an dán 'An t'Éarrach Thiar.
Is dán maoithneach é freisin ag cur síos ar a oileán dúchais.</li>
<li>Scríobh sé úrscéal amháin 'Feamainn Bhealtaine' freisin.</li>
</ul>
<h2>Teamaí</h2>
<h3>Grá</h3>
<p>Tá grá áite agus cumha mar théama sa dán seo.
Tá an file ag tabhairt cur síos dúinn ar oileán Árann san earrach.
Tugann sé pictiúr/íomhá deas dúinn i ngach véarsa a léiríonn an grá atá aige don áit.
Tá cumha ar an bhfile.
Ba mhaith leis cónaí in Árainn arís ach ní féidir leis.
 </p>
<h3>Óige</h3>
<p>Tá an óige mar théama sa dán freisin.
Is meafar é an t-earrach d’óige an fhile.
Chaith sé a óige thiar in Árainn.
Bhí óige deas, taitneamhach aige ach anois tá an file ag dul in aois agus ina chónaí i mBaile Átha Cliath.
Tá cumha air i ndiaidh a óige.
 </p>
<h2>Mothúcháin</h2>
<h3>Grá agus Áthas</h3>
<p>Tá a lán grá ag an bhfile d’oileán Árann.
Tugann sé cur síos álainn dúinn den saol in Árainn.
Cruthaíonn sé atmaisféar síochánta, suaimhneach sa dán a thaispeánann an t-áthas a bhí air in Árainn agus an grá atá aige don áit.</p>
<h3>Uaigneas agus Cumha</h3>
<p>Tá uaigneas agus cumha le haireachtáil sa dán seo: is léir go bhfuil uaigneas ar an fhile agus é ag cur síos ar a oileán dúchais.
Is soiléir freisin go spreagann na híomhánna áille niamhracha atá sa dán seo cumha inár gcroí agus ní gá dúinn fiú cuairt a thabhairt, ná súil a leagadh, ar an oileán féin ós rud é go n-éiríonn leis  an fhile sinn a thabhairt siar leis go hÁrainn ar sciatháin draíochta a cheirde.</p>
<p>Ba mhaith leis an bhfile cónaí in Árainn arís.
Ba mhaith leis bheith óg arís freisin.</p>
<h2>Teicnicí Fileata</h2>
<h3>Íomhánna/Pictiúir</h3>
<p>Tá pictiúr difriúil i ngach véarsa den saol in Árainn.</p>
<ol>
<li>
<p>Tá pictiúr sa chéad véarsa d’fhear ag feirmeoireacht.
Bhí sé ag tochailt (obair) sna páirceanna agus anois tá sé ag glanadh a chuid uirlisí:
Fear ag glanadh cré / De ghimseán spáide
Lá breá earraigh atá ann agus tá an áit go deas síochánta.
Níl aon rud eile le cloisteáil ach an fear ag glanadh na spáide.
(Tá an fhuaim go deas le cloisteáil mar ciallaíonn sé go bhfuil an obair déanta).</p>
<blockquote>
<p>Sa gciúineas shéimh / I mbrothall lae<br />
Binn an fhuaim / San Earrach thiar.</p>
</blockquote>
</li>
<li>
<p>Tá pictiúr sa dara véarsa d’fhear ag obair ar an trá.
Tá sé ag bailiú feamainne do na páirceanna.
Cuireann sé an fheamainn i gciseán ar a dhroim:    </p>
<blockquote>
<p>Fear ag caitheamh / Cliabh dhá dhroim<br />
Is an fheamainn dhearg / Ag lonrú<br />
Tá pictiúr den trá clochach atá coitianta in Árainn.
Déanann an file cur síos ar an bhfeamainn dhearg ar na clocha bána:
Is an fheamainn dhearg / Ag lonrú<br />
I dtaitneamh gréine / Ar dhuirling bháin  </p>
</blockquote>
</li>
<li>
<p>Tá pictiúr sa tríú véarsa de na mná ag obair ar an trá.
Tá an taoide imithe amach agus tá siad ag bailiú sliogán sna locháin:</p>
<blockquote>
<p>Mná i locháin / In íochtar diaidh-thrá
Tá a gcuid éadaí fillte suas thar a nglúine acu agus tá a scáilí le feiceáil san uisce:<br />
A gcótaí craptha, / Scáilí thíos fúthu</p>
</blockquote>
</li>
<li>
<p>Tá pictiúr sa cheathrú véarsa de na fir ag iascaireacht.
Tá an bád lán le héisc agus tá siad ag teacht ar ais abhaile:</p>
<blockquote>
<p>Toll-bhuillí fanna / Ag maidí rámha<br />
Currach lán éisc / Ag teacht chun cladaigh<br />
Tá an ghrian ag dul faoi agus mar sin tá dath óir ar an bhfarraige:
Ar ór-mhuir mhall / I ndeireadh lae<br />
[Tá gluaiseacht sna pictiúir ó thús go deireadh an lae cosúil leis an téama ón óige go seanaois an fhile. Tá súil aige dul ar ais abhaile ag deireadh a shaoil.]</p>
</blockquote>
</li>
</ol>
<p>Feictear, tríd na híomhánna, muintir an oileáin ag comhoibriú leis an dulra gan aon fhadhb nó deacracht, ‘sa gciúnas séimh’.</p>
<h3>Atmaisféar - sraithphictúr, fhuaimeanna, gutái fada</h3>
<p>Tá atmaisféar suaimhneach, síochánta le brath sa dán.
Tugann an file sraithphictiúir síochánta dúinn den saol in Árainn:</p>
<blockquote>
<p>Sa gciúineas shéimh / I dtaitneamh gréine / Támh-radharc síothach..  </p>
</blockquote>
<p>Tugann sé cur síos ar fhuaimeanna boga, rialta sa chéad agus sa cheathrú véarsa:    </p>
<blockquote>
<p>Fear ag glanadh cré / De ghimseán spáide..<br />
Toll-bhuillí fanna / Ag maidí rámha..  </p>
</blockquote>
<p>Úsáideann an file gutaí fada tríd an dán agus cuireann sin leis an atmaisféar mall, síochánta:   </p>
<blockquote>
<p>Fear ag glanadh cré / De ghimseán spáide<br />
Sa gciuineas shéimh / I mbrothall lae  </p>
</blockquote>
<h3>Teicnicí eile atá le plé</h3>
<p><strong>Struchtúr</strong> - Tugann an file sraith pictiúir dúinn sa dán seo.
Tá gach véarsa cosúil le cárta poist nó grianghraf den saol in Árainn – modh chomhachtach.
Úsáideann an file línte atá cosúil le sruthsmaointe
Tá sé ag iarraidh cuimhniú ar gach uile rud faoin oileán, ach úsáideann sé a lán gutaí fada sa dán freisin, a chruthaíonn atmaisféar mall, síochánta.</p>
<p><strong>Uaim</strong> - ór-mhuir mall, a gcótaí craptha, ag caitheadh cliabh.</p>
<p><strong>Athrá</strong> Tá athrá ag deireadh gach véarsa den líne San Earrach thiar.
Cuireann sé béim ar shuíomh agus téama an dáin.
Buíochas leis an athrá, tá sé soléir go bhfuil áit dhúchais féin in Árainn agus faoina a óige féin atá thart anois á plé.</p>
<p><strong>Nadúr aguks Dúlra</strong> – glacann an nadúr áit lárnach sa dán agus anuas ar sin i saol muintir an oileáin.
Tá sé sna híomhanna agus na fhuaimeanna an dáin.</p>
<p><strong>Codarsnacht/comparáid</strong> – níl sé soiléir ach bhí codarsnacht idir áit chónaithe nua an fhile, BAC agus a áit dúichais, Árann.</p>
<p><strong>Aidiachtaí sa dán</strong> - ciúineas shéimh, brothall lae, taiteamh gréine, síothach, ar úr-mhuir mhall, Niamhrach an radharc.</p>
<p><strong>Friotal</strong> – ealaínte, ceolmhar</p>
<p>Níl aon meadracht foirmiúil sa dán seo.</p>
<h2>Barúl</h2>
<p>Is aoibhinn liom an dán seo, mar tá na híomhánna gleoite ar fad.
Déanann an file cur síos maoithneach ar an earrach in iarthar na hÉireann.
Is léir go bhfuil grá mór aige dá áit dhúchais.
Feicimid sin sna híomhánna áille den áit:  Sa chéad véarsa, fear ag obair le troitheán ar fheirm.
Sa dara véarsa, fear ag caitheamh cliabh lán le feamainn ar an trá.
Sa tríú véarsa, mná ag bailiú feamainne i linnte ar an trá.
Agus sa véarsa deireanach, currach lán d’éisc ag teacht i dtír.
Pléann an dán ábhar éadrom, taitneamhach agus tá síocháin agus suaimhneas ag baint leis na híomhánna áille.
Is dán dea-scríofa é, le stíl shimplí a thaitníonn leis an léitheoir.</p>
<h2>Ceisteanna &amp; Freagraí</h2>
<h3>Déan cur síos ar théama an dáin seo agus ar an bhforbairt a dhéanann an file ar an téama seo</h3>
<p>Tá roinnt téamaí anseo ach an téama a chuaigh I bhfeidhm orm ná grá áite an fhile dá áit dhúchais/an cumha agus maoithneachas an fhile don oileán - Oileán Árann.
Cinnte freisin, déanann an file forbairt mhaith ar an téama seo tríd na híomhanna a chuireann sé ós ár gcomhair.</p>
<p>Ar an gcéad dul síos, Cuireann sé íomha den fheirmeoir ag tochailt ina gharraí.
Tá sé ag cur glasraí nó prataí san Earrach.
Tá an file ag féachaint siar ar an íomha seo mar thaitin an obair sin leis agus go háirithe ag obair sa chiúnas - "Sa gciúnas shéimh".
B'fhearr leis an file an obair thradisiúnta seo seachas (instead of) an saol I mBaile Átha Claith mar tá a ghrá dá áit dhúchais an láidir.
 
Ina theannta sin, feicimid an téama 'grá áite' arís sa dara véarsa agus déanann an file forbairt ar an téama anseo le h-íomha eile don obair shéasúrach a rinne na daoine ar an oileán.
Anseo, feictear na fir ag bailiú an fheamainn I gcliabh - "Fear ag caitheadh / Cliabh dhá dhroim" agus ansin chuir siad an fheamainn ar an trá "is an fheamainn dhearg ag lonrú I dtaitneamh gréine".
Arís, is léir go bhfuil brón ar an bhfile nach bhfuil sé "thiar" ar a oileán dhúchais ag obair lena mhuintir.</p>
<p>Sampla eile den téama a chuirtear ós ár gcomhair ná an athrá  ar an líne deireanach I ngach véarsa.
Cuireann an file béim ar an líne 'San Earrach Thiar' mar tá grá mór aige don áit.
Cinnte, arís, cuireann an athrá ar an líne seo I gcuimhne dúinn ar an ngrá atá ag an bhfile dá áit dhúchais.</p>
<h3>Conas a chuaigh an dán seo I bhfeidhm ort?</h3>
<p>Cinnte gan dabht, chuaigh an dán seo go mór  I bhfeidhm orm.
Cén fáth? Bhuel, ar an gcéad dul síos, úsáideann an file liricí agus íomhanna pearsanta.
Chomh maith le sin, baintear úsáid an -éifeachtach as dathanna agus fuaimeanna chun an grá áite a bhí ag an bhfile a chur in iúl.
Gan amhras, chuir an dán mé ag machnamh (contemplating) ar mo saoire féin ar Oileán Árann blianta ó shin.
Mhothaigh mé cumha agus maoithneachas nuair a léigh mé an dán.</p>
<p>Is cuimhin liom ag dul go dtí an trá nuair a bhí mé óg agus ag spraoi 'ar dhuirling bháin'.
Freisin, uaireanta, bhí 'feamainn dhearg' ar an trá.
Feictear an íomha céanna sa dán seo.
D'fhéach an file ar an oileán mar áit fhoirfe mar neamh ar thalamh (heaven on earth).
Thaitin an obair shéasúrach agus thraidisiúnta a rinne muintir na h-oileáin (an t-oileán).
San íomha seo, bhí 'an fheamainn dhearg' ag 'lonrú' ar an trá agus ba radharc 'niamhrach' é.</p>
<p>Ina theannta sin, chuaigh na dathanna agus na fuaimeanna I bhfeidhm orm.
Baineann an file sár úsáid as dathanna sa dán.
Chomh maith le sin, tá na fuaimeanna an-suaimhneach (peaceful).
Le chéile (together), cuireann siad in iúl (they portray) chomh (how) foirfe agus siochánta is atá an t-oileán.
Samplaí a thagann chun cuimhne (come to mind) ná 'an fheamainn dhearg' agus na h-iascairí ag iascaireacht 'ar ór-mhuir mhall'.
Gan dabht, i mo thuairim, cuireann na dánthanna seo leis an íomha ata I mo cheann.
Chuaigh na fuaimeanna I bhfeidhm orm freisin.
Is cuimhin liom a bheith ar na laethanta saoire arís agus ag éisteacht leis na naomh-óga 'currach' ag teacht isteach sa chuan (harbour) ' ag teacht chun claddaigh'.
Is cuimhin liom fuaim na bataí rámha 'toll-bhuillí fanna' 
 </p>
<h3>Ceisteanna eile</h3>
<ol>
<li>Cad é príomhthéama an dán agus conas a usáideann an file na híomhanna agus na fuaimeanna sa dán chun an téama seo a léiriú?</li>
<li>Cad é an mothucháin is laidre sa dán seo?</li>
</ol>
<h2>An tEarrach Thiar | Sample answer</h2>
<p>Rinne mé staidear ar an dán "An tEarrach Thiar" le Máirtín Ó Direáin.</p>
<h3>Suíomh an dáin:</h3>
<p>Tá an dán seo suite ar oileán Inis Mór, ceann d’Oileáin Árann.
Is suíomh mealltach agus suaimhneach é, agus tá spiorad an phobail ana láidir ar an oileán.
Tá sé cosúil le neamh, dar leis an bhfile.
Is áit draíochtúil í, gan bhrú nó strus an tsaoil ann.
Léiríonn an file “támh radharc”, den duirling agus de na locháin.
Tá sé suite in aice na farraige in áit iargúlta.</p>
<h2>An tEarrach Thiar |  Sample answer 2</h2>
<p>Rugadh Máirtín Ó’Direáin ar an Sruthán ar Inis Mór ar oileán Árann sa bhliain 1910.
D’fhág sé an t-oileán nuair a bhí sé ocht mbliana déag d’aois.
Chaith sé formhór a shaoil ag obair i mBaile Átha Cliath agus d’oibrigh sé mar státseirbhíseach sa Roinn Oideachais ann ó 1937 ar aghaidh.
I measc na leabhar dá chuid a foilsíodh tá Coinnle Geala, Ó Mórna agus Dánta Eile, 
Feamainn Bhealtaine agus Ár Ré Dhearóil.
Níor fhill sé chun cónaithe ar an oileán riamh arís cé gur thug sé cuairteanna ann go minic.
Bíonn a lán cuimhní mhaoithneacha aige ar a óige.
Bhí grá mór aige don oileáin agus meas aige ar na daoine ina gcónaí ann.
Fuair sé bás sa bhliain 1988.</p>
<p>Ba é an duine ba shine sa theaglach.
Ní raibh léamh nó scríobh ag a thuismitheoirí.
Léigh sé na litreacha an t-am ar fad agus bhí sé an-chliste.
Bhí suim mór aige sna seanfhilí.
Bhí saol sona aige, ach fuair a athair bás nuair a bhí sé seacht mbliana d’aois.</p>
<p>Mar a chuaigh an dán i gcion ortsa: 
Chuaigh an dán seo i bhfeidhm orm go huile agus go hiomlán.
Tá na híomhánna agus fuaimeanna fite fuaite le chéile tríd an dáin.
Cuireann sé ag smaoineamh mé faoin saol ar Inis Mór agus cuireann sé i gcuimhne dom seal a chaith mé faoin tuath.
Is féidir liom a shamhlú go bhfuil mé ann “Ar dhuirling bhán” le “Támh-radharc síothach”.
Tugann sé leargas éifeachtach dúinn ar na bealaí mhaireachtála ann.</p>
<p>Is aoibhinn liom an úsáid a bhainann an file as íomhánna, go háirithe an cur síos a dhéanann sé ar na hiascairí.</p>
<blockquote>
<p>“Ag maidí rámha<br />
Currach lán éisc<br />
Ag teacht chun cladaigh<br />
Ar ór-mhuir mhall”  </p>
</blockquote>
<p>Mothaím sona sásta agus maoithneach nuair a léim an dán seo.
Baineann Ó Díreáin úsáid éifeachtach as fuaim shíochánta na dtonnta ag briseadh ar an gcladach agus mar thoradh, 
Mothaím síochánta mé féin.
Thaitin an dán seo go mór liom agus chuaigh sé i gcion orm go mór.</p>
<h2>An tEarrach Thiar | Sample answer 3</h2>
<h3>Orthu siúd atá</h3>
<ul>
<li>Fear ag glanadh créafóige dá spáid </li>
<li>Fir ag tógáil bascaeid mhóra dá droim</li>
<li>Mná i bpoill uisce - a scáthanna san uisce le feiceáil</li>
<li>Na hiascairí ag filleadh ar fharraige órga agus buillí bodhra a mbataí rámha le cloisteáil.</li>
</ul>
<h3>Ciútaí (idiom)</h3>
<p>Úsáideann an file a lán cleas fileata sa dán seo, mar shampla:</p>
<ul>
<li>Baineann an file úsáid éifeachtach as an athrá:<ul>
<li>ag ceann gach véarsa - "San Earrach thiar"</li>
</ul>
</li>
<li>Éiríonn leis an fhile radhairc niamhracha a athchruthú le cúpla focal atá tofa go cliste aige.</li>
<li>Tá macántacht agus dáiríre le mothú i stíl shimplí nádúrtha an dáin féin.
Labhródh an dán seo le duine ar bith, idir óg agus aosta.</li>
</ul>
<h3>Ábhar</h3>
<p>Tá an file ag cuimhneamh ar na radhairc choitianta a fheiceann sé ar a oileán dúchais san Earrach.
 </p>
<h3>Éifeacht</h3>
<p>Is maith liom an dán seo mar tá mé ábalta na radhairc atá cruthaithe sa dán seo a fheiceáil go héasca agus úsáideann an file teanga shimplí shothuigthe chun a chuid smaointe a chur in iúl.</p>
<h2>Foclóir / Briathra</h2>
<h3>Phrases</h3>
<p>Is cuimhin leis = he remembers<br />
Ag teacht chun cladaigh = coming to shore<br />
Fuaimeanna le cloisteáil = sounds to be heard<br />
Radharcanna le feiceáil = sights to be seen<br />
Tá an ghrian ag soilsiú = the sun is shining<br />
Tá fuaimeanna le cloisteáil = there are sounds to be heard<br />
Tá radharcanna le feiceáil = there are sights to be seen<br />
Tarraingíonn na híomhánna na céadfaí = images appeal to senses<br />
Tá tábhacht ag baint le hathrá = repetition is important<br />
Is liric phearsanta é = it’s a personal lyric<br />
Ag éisteacht siar seachas ag féachaint amach = listening back rather than looking forward<br />
Tá grá aige dá áit dhúchais = he loves his native place<br />
I measc a dhaoine féin = amongst his own people<br />
In iarthar na hÉireann = in the west of Ireland<br />
In aghaidh na cathrach = against the city<br />
In aghaidh na haimsire = against the times<br />
Tá cumha air i ndiaidh an bhaile = he’s homesick  </p>
<h3>Words</h3>
<p>Saol an oileáin = island life<br />
San iarthar = in the west<br />
Ag iascaireacht = fishing<br />
Obair thraidisiúnta = traditional work<br />
Cumha = homesickness/regret<br />
Grá áite = love for a place<br />
Ag rómhar = digging<br />
Máidí rámha = oars<br />
Scáilí na mban = the women’s reflections<br />
Niamhrach = bright/brilliant
Dathanna difriúla = different colours<br />
Síocháin agus suaimhneas = peace and quiet<br />
Íomhánna áille = beautiful images<br />
Maoithneachas = sentimentality<br />
Saol an oileáin = island life<br />
Támh = daydream/trance
Idéalaíoch agus rómánsúil = idealistic and romantic<br />
Aoibhneas an earraigh = the beauty of spring<br />
Nósanna an tsaoil = the customs of life<br />
Dathanna difriúla = different colours<br />
Síocháin agus suaimhneas = peace and quiet<br />
Maoithneachas = sentimentality<br />
Íomhánna áille = beautiful images<br />
Séimh = amiable/delicate
Brothall lae = the heat of the day
Muir = the sea(s)
Gleoite = charming/picturesque
Ag tochailt = working
Séasúrach = seasonal</p>
	</body>
